---
title: "এফ ড্রয়েড সপ্তাহ"
layout: post
tags: [Foss, Android]
---

গত কয়েক বছরে আমরা লিনাক্স বা, ফস প্রোমোট করতে যতই গলা ফাটাই, আমরা ভুলে থেকেছি আমাদের সবচেয়ে বেশি ব্যবহৃত, সবচেয়ে স্পর্শকাতর স্মার্টফোনটির কথা। যার জন্য খুব কমই ফস এ্যাপ্লিকেশন ছিলো।
কিন্তু এই চিন্তা হয়তো আমার এন্ড্রয়েড ব্যবহার করার দৃষ্টিকোণ থেকে বলা। কারণ, কাছাকাছি সময়ে ubuntu touch, sailfish, postmarket এরকম কিছু ফস প্ল্যাটফর্ম-বেসড মোবাইল অপারেটিং সিস্টেম উন্মুক্ত হয়। এগুলোর  ব্যবহার কম হবার পেছনে প্রয়োজনীয় এ্যাপ্লিকেশনের অভাব বড় একটা কারণ। এই তালিকায় সবশেষ সংযোজন হলো, লিব্রেম ফাইভ, পাইনফোন । যারা এ্যাপ কম থাকার বিপরীতে আগ্রহোদ্দীপক এক সমাধান নিয়ে এসেছে, যাতে গ্নোম/কেডিইর এ্যাপগুলো স্মার্টফোনে পুনর্ব্যবহার সম্ভব হয়; এ নিয়ে সবিস্তারে কথা অন্যদিন হবে। কারণ এই মুহূর্তে বুদ্ধিমানের কাজ হলো এন্ড্রয়েডের সুবিধা নিয়ে ফস প্ল্যাটফর্মে নিজেদের পছন্দের ষোলোকলা পূরণ করা। কারণ, আপনি নিশ্চয়ই জানেন এন্ড্রয়েড থেকে গুগল সার্ভিসেস ও অন্যান্য প্রোপ্রাইটারি কম্পোনেন্ট সরিয়ে ফেললে তাতে অনেকটাই ফস-ফ্রেন্ডলি গ্যাজেট চালানো সম্ভব হয়(যদি আপনি বুটলোডার ও অন্যান্য প্রোপ্রাইটারি হার্ডওয়্যারের ইস্যুগুলোকে আপাতত বিবেচনায় না রাখতে চান)। তো শুরু করা যাক আপনার এন্ড্রয়েডের জন্য খুঁজে পাওয়া আমার প্রিয় ফস এ্যাপগুলো নিয়ে আলাপ- 
&nbsp;
&nbsp;
&nbsp;
&nbsp;
&nbsp;

![Antennapod_Screenshot](/assets/images/Antennapod_Screenshot.png)
**Antennapod** - পডকাস্ট শুনতে চান? কিন্তু বারবার এ্যাড দেখাচ্ছে প্রিয় পডকাস্ট এ্যাপটি? কিংবা প্রো ভার্শন কিনতে বলছে? এই এ্যাপটি তবে আপনার জন্য। আপনার পছন্দমতো পডকাস্ট ফিড এড করা ছাড়াও আপনার পুরনো পডকাস্ট এপ থেকে পডকাস্ট ফিডগুলোর opml ডেটা ইমপোর্ট করে এতে চালাতে পারবেন। জনপ্রিয় ফিড সাজেস্ট করা ছাড়াও এতে ইফেক্টিভ ভাবে পডকাস্ট সার্চও করতে পারেন। স্ট্রিমিং কিংবা ডাউনলোড দুইভাবেই পডকাস্ট এটা দিয়ে শুনতে পারবেন। যতটুকু শুনবেন সেখান থেকে পরে আবারো শুনতে পারেন যেকোনো এপিসোড।  
[F-Droid](https://f-droid.org/en/packages/de.danoeh.antennapod/) * [Play Store](https://play.google.com/store/apps/details?id=de.danoeh.antennapod)
&nbsp;
&nbsp;
&nbsp;
&nbsp;

![Etar_Screenshot](/assets/images/Etar_Screenshot.png)
**Etar** - ক্যালেন্ডার এ্যাপে ইভেন্ট এড করতে চাচ্ছেন, একই ইভেন্ট সপ্তাহে কয়েকদিন। কিন্তু বিল্টইন ক্যালেন্ডার এ্যাপে প্রতিদিনই এড করতে হচ্ছে, এতারে আপনি একই ইভেন্ট নির্দিষ্ট কিছুদিনের জন্য টার্গেট করে বানাতে পারবেন। ইভেন্টগুলোকে ভিন্ন ভিন্ন রং দিয়ে গুছিয়ে রাখতে পারবেন। এটা গুগল ক্যালেন্ডারের সাথে কম্প্যাটিবল হওয়ায় সিঙ্ক করতে পারবেন একই উপায়ে।  
[F-Droid](https://f-droid.org/packages/ws.xsoh.etar/)  * [Play Store](https://play.google.com/store/apps/details?id=ws.xsoh.etar)
&nbsp;
&nbsp;
&nbsp;
&nbsp;

![Fedilab_screenshot](/assets/images/Fedilab_screenshot.png)  
**Fedilab** - ফেসবুক ছেড়ে দিতে চান? কিন্তু ছেড়ে দিলে কিভাবে কোথায় কার সাথে যোগাযোগ করবেন? শুনেছেন Mastodon, Pleroma, Peertube, Friendica, Hubzilla -এগুলোর কথা? আপনি চাইলে ফেডিভার্সের অন্তর্ভুক্ত যেকোনো নেটওয়ার্কে চলে আসতে পারেন(আমার পছন্দ Mastodon, কারণ এতে টুইটারের মতো অল্প কথায় সব লিখে সবাই। স্ক্রীন এডিকশন এড়াতে ভালো বিকল্প)। এরা আপনার ব্যক্তিগত ডেটা সংগ্রহ করে না। এই নেটওয়ার্কগুলো ব্যবহারের জন্য Fedilab খুব দারুণ একটা এ্যাপ। এর একটা লাইট ভার্শনও রয়েছে।  
[F-Droid](https://f-droid.org/packages/fr.gouv.etalab.mastodon/)  * [Play Store](https://f-droid.org/packages/fr.gouv.etalab.mastodon/)
&nbsp;
&nbsp;
&nbsp;
&nbsp;

![handyreader_screenshot](/assets/images/handyreader_screenshot.png)
**Handy news reader** -এটম ফিড রিডারে আগ্রহ থাকলে এই ফিড রিডার আপনার জন্যই। এ্যাপ স্টোরগুলোতে অনেক ফিড রিডারই পাবেন, যারা ওপেন সোর্স হলেও সব ফিচার একসাথে দেয় না। এটাতে আপনি ইন্টার্নাল ব্রাউজারে ফিড পড়তে পারবেন। চাইলে ফিড সার্চ করতে পারবেন, ফিডের লিংক আপনার না জানলেও চলবে আগে থেকে। opam এক্সপোর্ট, ইমপোর্ট করতে পারবেন। গুগলের ফিডগুলোও এতে সেভ করতে পারবেন। এটা  দেখতে একটু চাকচিক্যহীন, তবে কাজ করতে এর তুলনা পাইনি।  
[F-Droid](https://f-droid.org/en/packages/ru.yanus171.feedexfork/)  * [Play Store](https://play.google.com/store/apps/details?id=ru.yanus171.feedexfork)
&nbsp;
&nbsp;
&nbsp;
&nbsp;

![librera_screenshot](/assets/images/librera_screenshot.png)  
**Librera reader** -এর ফিচারের কথা এক প্যারায় লিখে ফেলার সাহস করা এর স্রষ্টা ইভান ইভানেকোর জন্য একেবারেই সুবিচার হবে না। যদি আপনি মুন রিডারের ভক্ত হয়ে থাকেন তাহলে বলবো মুন-এর প্রায় ৯০-৯২ শতাংশ ফিচার এখন এতে এসে গেছে। তবে আন্ডারলাইন পাইনি এতে। নোট নেয়ার পর নোট আইকন নির্দিষ্ট শব্দগুলোর উপর আসে না, যদিও ফ্লোটিং আইকন ঠিকই থাকে। আর লিব্রেরার বই লোড করতে মুনের তুলনায় এখনো বেশ দেরী হয়। যদিও এমন একটা ফিচার রিচ এ্যাপের জন্য এটুকু দেরী মেনে নেয়াই যায়। ব্যাকগ্রাউন্ডে TTS ইঞ্জিনে বই প্লে করতে চাইলে এটাতে কিছুক্ষণ পর বন্ধ হয়ে যায়। তবে এতে অনেক ডিকশনারী ব্যবহারের সুযোগ পাওয়া যায়, মুন যা কখনো দেয় না। ডেস্কটপ বা ল্যাপটপের মতো রিসাইজেবল উইন্ডো থাকাটা এর সবচেয়ে বড় বিশেষত্ব।  প্রো ভার্শন কিনতে হবে ভেবে বিভ্রান্ত হবেন না। এফ-ড্রয়েডে বিনামূল্যে দুয়েকটা ফিচার বাদে প্রো ভার্শনের প্রায় সবই পাচ্ছেন লিগ্যালি। বিনামূল্যে....  
[F-Droid](https://f-droid.org/en/packages/com.foobnix.pro.pdf.reader/) * [Play Store](https://play.google.com/store/apps/details?id=com.foobnix.pro.pdf.reader)
&nbsp;
&nbsp;
&nbsp;
&nbsp;

![musicpiped_screenshot](/assets/images/musicpiped_screenshot.png)  
**Musicpiped** - ইউটিউবে গান শুনতে ঢুকে বাজে সময় নষ্ট করা (বেশিরভাগই এটা ওটা শুনে) খুব কমন সমস্যা। ওকে অডিও শুনলেই আপনার চলবে কি? তাহলে এই এ্যাপটি নিয়ে দেখুন। এটা শুধু অডিও প্লে করবে ইউটিউবের। এর ডার্ক থিম খুবই আকর্ষণীয় মনে হয়েছে।
ভিডিও না থাকায় লোডও হয় তাড়াতাড়ি। তবে লাইট থিমে সুইচ করলে কিছু সমস্য হয় এখনো এটা থেকে। তাই লাইট থিমে না যাওয়াই বেটার আপনার জন্য।  
[F-Droid](https://f-droid.org/packages/deep.ryd.rydplayer/) * [Play Store](https://play.google.com/store/apps/details?id=deep.ryd.rydplayer)  
_(চলবে)_
&nbsp;
&nbsp;
&nbsp;
&nbsp;
&nbsp;




**_এই লেখাটি  Creative Commons এর CC BY 4.0 ![CCBY4](/assets/images/ccby4.png)  এর অধীন। আপনি লেখাটি শর্তসাপেক্ষে  পরিবর্তন, পরিবর্ধন করে প্রকাশ করতে পারেন ও চাইলে বাণিজ্যিক কাজে ব্যবহার করতে পারেন।_**
**_প্রাথমিক শর্ত:  আপনাকে অবশ্যই লেখাটি লেখকের নাম সহ প্রকাশ করতে হবে। লেখাটিতে পরিবর্তন আনলে পরিবর্তন আনার কথাটিও খোলাখুলি বলতে হবে।_**
**_বিস্তারিত দেখুন [এখানে](https://creativecommons.org/licenses/by/4.0/deed.bn)।_**

